אין דבר העומד בפני הרצון.
אותה הגברת בשינוי אדרת.
אין הביישן למד ואין הקפדן מלמד.
אין משיחין בשעת הסעודה.
אבד עליו הכלח.
אבוד הדרבן מעת הכובע.
אגוז קשה לפיצוח.
אור וחושך משמשים בערבוביה.
אין בוכים על חלב שנשפך.
אהבה ממבט ראשון - גט ממבט שני.
אין ידיד נאמן כמו כסף מזומן.
אין יכולים לעמוד לא ברוב טובה ולא ברוב רעה.
אין לו לא ריח ולא טעם.
אין סודות בחברה.
איחר את הרכבת.
את הנעשה אין להשיב.
אין שני מלכים משמשים בכתר אחד.
אם תתחיל עכשיו, תוכל לסיים בקרוב.
אי אפשר לאכול את העוגה ולהשאיר אותה שלמה.
אל תדחה למחר מה שאתה יכול לדחות למחרתיים.
אין לך בן חורין אלא מי שעוסק בתורה.
אבי יסר אתכם בשוטים, ואנוכי אייסר אתכם בעקרבים. ~ המלך רחבעם בן שלמה, לעם ישראל (ספר מלכים א, פרק יב, פסוק יד)
אבות אכלו בוסר ושיני בנים תקהינה. ~ יחזקאל יח (נאמר בלשון תמיהה).
פירוש אפשרי: בנים משלמים על חטא אבותיהם - ילדים נענשים על הטעויות שעשו הוריהם אם ממשיכים בדרכם
אדם דואג על איבוד דמיו ואינו דואג על איבוד ימיו, דמיו אינם עוזרים, ימיו אינם חוזרים. (דמים=כסף)
אדם - עולם קטן, העולם - אדם גדול. ~ הארי(וצ)
אדם ניכר בכיסו, בכוסו ובכעסו. ~ מסכת עירובין, דף סה
פירוש: בממונו (התנהלות ממונית), בשכרות, ובכעס
אהבה מקלקלת את השורה. ~ רבי שמעון בר יוחאי
אחז בחבל בשני ראשיו- רצה להשיג בבת אחת שתי מטרות מנוגדות,כמו הביטוי רקד בשתי החתונות. לדוגמא: אדם המדבר על שלום ומלחמה בו זמנית מחזיק את החבל בשני ראשיו.
אחד המרבה ואחד הממעיט ובלבד - שיכוון ליבו לשמים.
מקור:מסכת מנחות
אחז בקרנות המזבח.
מקור: ספר מלכים א, פרק א, פסוק נא
אחרי הפעולות נמשכים הלבבות.(מקור: ספר החינוך)
פירוש אפשרי: העשיה של האדם משפיעה על הרגשות המחשבות שלו ומשפיעים על התנהגותו.
אחרי רבים להטות ולא אחרי רבים לרעות.
מקור: מסכת סנהדרין
איזהו חכם - הלומד מכל אדם.
מקור: פרקי אבות פרק ד
איזהו חכם - הרואה את הנולד.
מקור: מסכת תמיד דף לב.
איזהו מכובד - המכבד את הבריות.
מקור: פרקי אבות פרק ד
איזהו עשיר - השמח בחלקו.
מקור: פרקי אבות פרק ד
איזהו גיבור - הכובש את יצרו.
מקור: פרקי אבות פרק ד
אין אדם חוטא אלא אם כן נכנסה בו רוח שטות.
מקור: מסכת סוטה
אין אדם משים עצמו רשע.
פירוש אפשרי: אדם לא נאמן לומר על עצמו שהוא פשע, כי הוא קרוב אצל עצמו, וקרוב פסול לעדות גזירת הכתוב בתורה. עד שאומרים אפי' משה מעיד על אהרון עדותו אינ מתקבלת** מקור: רשי כתובות יח:
אין אדם קונה דעתו בפת לחמו.
מקור: ר' חיים המוזג
פירוש אפשרי: אדם אינו יכול להחכים רק מעצם היותו בעל מקצוע
אין אדם רואה נגעי עצמו.
פירוש אפשרי: אדם לא בנוי לראות את עצמו באופן אובייקטיבי, ולאבחן את מומיו ואת חולשותיו, מפני שקירבתו לעצמו ואהבת עצמו מעוורת את עיניו מלראות את הדברים כפי שהם באמת
אין אורח מכניס אורח.
שיבוש, במקור קל מסובין אורח מכניס אורח - מסכת בבא בתרא
אין בידינו לא משלוות הרשעים ולא מיסורי הצדיקים.
אי אפשר לבית מדרש בלא חידוש.
פירוש אפשרי: מקום שיושבים בו, מתעמקים ולומדים (בהדגש על עיון התורה) לא יתכן שלא יתגלו שם חידושים
מקור: מסכת חגיגה
אין בכלל אלא מה שבפרט.
פירוש אפשרי: במקרה שיש כלל ולאחריו פירוט רשימה של ערכים, רשימת הפרטים באה לצמצם את הכלל, למה שמופיע בה ולא יותר. לדוגמה, לגבי סוג הקורבן שמותר להקריב מהבהמה נכתב: מכלל ופרט כיצד? מן הבהמה - כלל, מן הבקר ומן הצאן - פרט, אין בכלל אלא מה שבפרט. ולכן הקרבת קורבנות מן הבהמה חייבת להיות מוגבלת לבקר וצאן בלבד.
אין דן יחיד אלא אחד.
פירוש אפשרי: פתגם שבא לציין את מוגבלותו של האדם. רק אלוהים יכול לדון יחידי, אבל האדם בגלל מוגבלותו צריך לדון ביחד עם אנשים נוספים, ורק מהיחד שביניהם הדין יצא מתוקן
אין דין ואין דיין.
פירוש: ההפקרות חוגגת
אין הקומץ משביע את הארי, ואין הבור מתמלא מחולייתו.
פירוש אפשרי: בור לא יכול להתמלא רק מהגשם הזורם דרך חולייתו (פתח הבור), אלא יש צורך במקור נוסף
פירוש אפשרי: כאשר חופרים בורים ומחזירים את עפרו לתוכו הבור אינו מתמלא (רשי)
מקור: תלמוד בבלי, מסכת ברכות
אין הנבואה שורה אלא על חכם גיבור עשיר ועניו.
אין הנחתום מעיד על עיסתו.
פירוש אפשרי: אדם אינו יכול להעיד עדות אמת על עבודתו, מפני שהוא אינו אובייקטיבי. נחתום - אדם שעיסוקו הכנת בצק ועל כן אינו יכול להעיד על מעשה ידיו שהוא עיסת הבצק.
פתגם דומה: אין אדם מעיד על עצמו.
אין הצר שווה בנזק המלך.
פירוש אפשרי: הנזק שייגרם לכלל גדול יותר אם נרצה לעשות צדק עם המעשה.
אין השכינה שורה אלא מתוך שמחה של מצווה.
פירוש אפשרי: פתגם שבא לגנות את העצבות ולומר שקדושה וגילוי אלוהות יכולה להיות רק במקום של שמחה
אין חבוש מתיר עצמו מבית האסורים.
מקור: מסכת ברכות
פירוש אפשרי: אדם לא יכול לחלץ את עצמו מצרותיו, באשר צריך מבט אובייקטיבי ועזרה מבחוץ לשם כך
פתגם דומה: אין אדם רואה את נגעי עצמו.
אין חדש תחת השמש.
פירוש אפשרי: עם כל ההתקדמות של האנושות, ההיסטוריה חוזרת על עצמה, והאנשים על כל מורכבתם נשארים באותו מצב.
מקור: מגילת קהלת
אין חזון נפרץ.
פירוש: אין התגלות ה' לאנשים.
מקור: ספר שמואל א'
אין חכם כבעל ניסיון.
פירוש: לא קיים חכם המשתווה בחוכמתו לבעל ניסיון
אין לדיין אלא מה שעיניו רואות.
פירוש אפשרי: השופט יכול לשפוט ולגזור דין רק לפי הראיות שיש בידו ולא לפי תחושות, אינטואיציות, והשערות, אף שיכולות להיות כמעט ודאיות
פירוש שני אפשרי: במקום שאין לדיין ראיות מספיקות לא נותר לו אלא לפעול לפי תחושתו וראייתו את מהלך העניינים
אין לך אדם שאין לו שעה, ואין לך דבר שאין לו מקום.
מקור: אל תהי בז לכל אדם, ואל תהי מפליג לכל דבר, שאין לך אדם שאין לו שעה, ואין לך דבר שאין לו מקום. (מסכת אבות ד')
אין לנו ארץ אחרת.
אין מדמים בין טריפה לטריפה.
אין מלאך אחד עושה שתי שליחויות.
פירוש אפשרי: האדם מוגבל ולכן עליו להתרכז בדבר אחד ולא לעשות הרבה מאוד דברים ביחד. אם מלאך איננו מסוגל, בוודאי שגם אדם איננו לכך.
פתגם דומה: תפסת מרובה לא תפסת.
אין ממנים פרנס על הציבור אלא אם כן יש מאחוריו קופת שרצים.
פירוש אפשרי: המטרה היא למנות מנהיג שלא יתגאה על הציבור, לכן כדאי למנות אדם שיש לו עבר שלילי ידוע, כי הסיכוי שאדם כזה יתגאה על הציבור הוא יותר קטן
אין מקיפין בחילול השם.
אין עשן ללא אש.
פירוש אפשרי: לכל דבר יש סיבה שגרמה לקיומו
אין שמחה אלא בבשר ויין.
פירוש אפשרי: חשיבות הנאות הגוף.
פירוש אפשרי: בימים שבית המקדש היה קיים, השמחה הייתה רק בבשר השלמים (בשר הקרבנות) וביין נסך.
מקור: תלמוד בבלי.
אין שמחה כהתרת הספקות.
מקור: הרמא בספרו תורת העולה חלק א פרק ו בשם חכם אחד. פירוש לספר משלי של מצודת דוד פרק טו פסוק ל.
אין שני נביאים מתנבאים בסגנון אחד.
אין תוכו כברו.
פירוש:משהו שלא נוהג בכבוד וביושר, דו פרצופי. למשל- לבית המשפט לא נכנסים אנשים שאין תוכו כברו.

איש באמונתו יחיה. (צדיק באמונתו יחיה)
פרוש אפשרי-כל אדם שיחיה לפי אמונתו
המקור: שיבוש מהותי של הפסוק: צדיק באמונתו יחיה. - ספר חבקוק, פרק ב, פסוק ד ראה גם: ביאור על חבקוק ב ד
איש ואשה קשה זיוגם כקריעת ים סוף.
מקור:מסכת סוטה
אכול ושתה כי מחר נמות.
פירוש אפשרי: חיים רק פעם אחת ולכן יש להנות מהחיים.
המקור:ספר ישעיהו, פרק כב, פסוק יג
אכל את הדג, קיבל מלקות וגורש מהעיר.
פירוש אפשרי: בסוף הפסיד הכל.המקור זה מסיפור על מלך שרצה לתת עונש למישהו ושאל אותו מה הוא מעדיף:מלקות או לאכול דג מקולקל הנענש בחר בדג אכל כמעט עד הסוף ובחר ומלקות
מקור:שמות רבה
אכל את העוגה והשאירה שלמה.
פירוש אפשרי: עשה דבר בלתי אפשרי
אכלה ומחתה פיה ואמרה לא פעלתי אוון.
אל יתהלל חוגר כמפתח. ~ אחאב מלך ישראל, לבן הדד מלך ארם (ספר מלכים א, פרק כ, פסוק יא)
פירוש אפשרי: אל יתהלל מי שקושר את נשקו, כמו מי שפורק את נשקו לאחר קרב. כלומר אל תהלל את עצמך בטרם עת, לפני שהבאת את הנצחון. אין להתפאר בדבר טרם סיומו
אל תדין את חברך עד שתגיע למקומו.
פירוש אפשרי: אל תשפוט את הזולת עד שתהיה במצבו, כי במצבו אולי גם אתה היית נוהג כמוהו
מקור: מסכת אבות
אל תהי רשע בפני עצמך.
פירוש אפשרי: על האדם החובה לראות את עצמו באור חיובי, לאהוב את עצמו ולדון את עצמו לכף זכות
אל תהיה צודק היה חכם.
פירוש אפשרי: לא תמיד הצדק הוא הדרך הנכונה, רצוי להשתמש גם בשכל וההגיון.
אל תלבין פני חברך ברבים.
פירוש אפשרי: אל תדבר דברים רעים על חברך לפני אנשים ואל תעשה לו בושות.
אל תלך בדרך הרעה, צפוף שם.
אַל-תִּמְנַע-טוֹב מִבְּעָלָיו-- בִּהְיוֹת לְאֵל ידיך (יָדְךָ) לַעֲשׂוֹת.
מקור: ספר משלי, פרק ג, פסוק כז
פירוש אפשרי: כל עוד אתה יכול עשה טוב עם רעך
אל תנסה להיות מה שאתה לא יכול להיות.
פירוש אפשרי: אל תנסה להיות משהו אחר ממה שאתה ותסתפק במה שאתה.
אל תסתכל בקנקן אלא במה שיש בו.
פירוש אפשרי: אין לשפוט ספר על פי כריכתו, אין לשפוט משהו על פי מראהו החיצוני, אלא על פי תוכנו
מקור: רַבִּי אוֹמֵר, אַל תִּסְתַּכֵּל בַּקַּנְקַן, אֶלָּא בַמֶּה שֶׁיֶּשׁ בּוֹ. יִֵשׁ קַנְקַן חָדָשׁ מָלֵא יָשָׁן, וְיָשָׁן שֶׁאֲפִלּוּ חָדָשׁ אֵין בּוֹ. מסכת אבות, ד, כ.
אליה וקוץ בה- דבר מושלם בעל פגם קטן.
אלוהים נמצא בפרטים הקטנים.
פירוש אפשרי: הפרטים הקטנים של החיים הם החשובים ולא העקרונות הגדולים שמדברים עליהם.
מקור: מאנגלית- השטן נמצא בפרטים הקטנים.
פתגם דומה: אמור מעט ועשה הרבה.
אלוהים עוזר למי שמאמין בעצמו.
אלוהים שמור אותי מידידיי, מאויבי אשמר בעצמי.
אלמלא מוראה של מלכות איש את רעהו חיים בלעו.
מקור: מסכת אבות: הוי מתפלל בשלומה של מלכות שאלמלא מוראה איש את רעהו חיים בלעו.
אם אב מפרנס לעשרה בנים - שוחק האב, שוחקים הבנים; ואם עשרה בנים מפרנסים לאב - בוכה האב, בוכים הבנים‏.
מופעי הפתגם במקורות באתר ויקיטקסט
אם אין אני לי, מי לי? וכשאני לעצמי, מה אני? ואם לא עכשיו, אימתי?
פירוש אפשרי: אם אני לא אדאג לעצמי, מי ידאג לי? וכשאני עושה הכול לבד, מה אני? ואם לא אעשה זאת עכשיו, אז מתי?
מקור: הלל הזקן במסכת אבות פרק א' משנה יד
אם אין לך מה לעשות, אז אל תעשה את זה כאן.
אם אין קמח אין תורה.
פירוש אפשרי: בשביל לקיים דברים רוחניים צריכים את הדברים החומריים.
פתגם דומה: הצבא צועד על קיבתו. ~ נפוליון בונפרטה
אם בארזים נפלה שלהבת מה יעשו אזובי הקיר. ~ תלמוד בבלי, מסכת מועד קטן, כה, ב'
אם האוזן ערלה מה יעשה הפעמון ?
אם ההר לא יבוא אל מוחמד, מוחמד יבוא אל ההר.
אם ישראל לא מקבלים את התורה אחזיר העולם לתוהו.
אם למדת תורה הרבה אל תחזיק טובה לעצמך כי לכך נוצרת.
מקור: רבן יוחנן בן זכאי במסכת אבות פרק ב' משנה ח'
אם ראית רשע שהשעה משחקת לו אל תתגרה בו.
אם תרצה שישנאך חברך – תבקרהו תמיד. ואם תרצה שיאהבך – בקרהו לעתים רחוקות.‏
מופעי הפתגם במקורות באתר ויקיטקסט
אם תרצו אין זו אגדה.
מקור: תמצות דברי הרצל בספרו אלטנוילנד, במקור: חלום ומעשה אינם שונים כל כך כפי שנוטים לחשוב, כי כל מעשי בני האדם בחלום יסודם וגם אחריתם - חלום היא. ...ואילו אם לא תרצו הרי כל אשר סיפרתי לכם אגדה הוא, ואגדה יוסיף להיות.
אפילו חרב חדה מונחת על צוארו של אדם אל ימנע עצמו מן הרחמים. ~ תלמוד בבלי, מסכת ברכות דף י' עמוד א'
אפילו ריקנים שבך מלאים מצוות כרימון ~ ריש לקיש, תלמוד בבלי מסכת עירובין דף כט
פירוש: אפילו האנשים הריקים מתורה ומצוות (לכאורה), מלאים במצוות, כרימון שמכיל בתוכו הרבה גרגרים.
אפשר להוביל את הסוס לבאר אבל לא להכריח אותו לשתות.
מקור: מהשפה הלועזית, נתפס כאחד הפתגמים הוותיקים בשפה האנגלית (במתכונתה המוקדמת הייתה שונה מאוד מזו שאנו מכירים היום), קיים תיעוד משנת 1175 שבו נעשה שימוש בפתגם זה.
ארץ ישראל היא פלטרין של מלך.
את אשר יגורתי בא לי.
את הנחתם בטבעת המלך אין להשיב.
פירוש אפשרי: אם המלך החליט, אין מנוס
מקור: מגילת אסתר
את טבע האדם אי אפשר לשנות.
פירוש אפשרי: טבעו של כל אחד קבוע ואינו ניתן לשינוי
ב
באין ציפור שיר גם עורב יחשב כזמיר.
באשר נעשו הנישואים ללא אהבה, שם תמצא אהבה ללא נישואים.
בשביל כבוד צריך לעבוד.
בבחינת נוכח נפקד.
פירוש אפשרי: שנמצא במקום וקולו לא נשמע בין מבחירה אישית ובין מהתעלמות הנוכחים.
בבחינת נפקד נוכח.
פירוש אפשרי: שאינו נמצא במקום ורוחו שורה על הנוכחים.
בור סוד שאינו מאבד טיפה. ~ משנה מסכת אבות ב' ח'
פירוש: תלמיד חכם הזוכר את כל מה שהוא לומד, כמו בור מים מסויד האוגר כל טיפה.
בור ששתית ממנו מים אל תזרוק בו אבן.
פירוש: אל תהיה כפוי טובה ובור שנהנת ממנו על ידי שתיית מימיו אל תזרוק בו אבן.
בּוֹר כָּרָה, וַיַּחְפְּרֵהוּ;    וַיִּפֹּל, בְּשַׁחַת יִפְעָל.
מקור: ספר תהילים, פרק ז, פסוק טז
בזיעת אפיך תאכל לחם. ~ ספר בראשית, פרק ג, פסוק יט
בחור כארז. - המקור משיר השירים שם מדומה האהוב לארז: מַרְאֵהוּ כַּלְּבָנוֹן, בָּחוּר כָּאֲרָזִים. חִכּוֹ מַמְתַקִּים וְכֻלּוֹ מַחֲמַדִּים; זֶה דוֹדִי וְזֶה רֵעִי, בְּנוֹת יְרוּשָׁלִָם (שיר השירים ה' 15-16).
 בְּטַח אֶל-יְהוָה, בְּכָל-לִבֶּךָ; וְאֶל-בִּינָתְךָ, אַל-תִּשָּׁעֵן.
מקור: ספר משלי, פרק ג, פסוק ה
פירוש אפשרי: אל יבטח האדם בעצמו ואל ישען אל תבונתו ללא אמונה ובטחון בה'.
ביקור חולה, אחד מששים מרפואה. ~ על פי תלמוד בבלי מסכת נדרים לט ב
ביתי הוא מבצרי.
פירוש אפשרי: המקום הבטוח ביותר לאדם הוא ביתו.
בלשון סגי נהור.
פירוש: כוונה הפוכה לנאמר. באירוניה. בלגלוג.
במושב ליצים, לא תשב.
פירוש: התרחק מחברתם של טיפשים ובטלנים.
על פי תהלים, א', א': אשרי האיש... ובמושב ליצים לא יֵשָב
במידה שהאדם מודד בה מודדים לו. ~ משנה מסכת סוטה, פרק א', משנה ז'
במקום בו בעלי תשובה עומדים, צדיקים גמורים אינם יכולים לעמוד. ~ על פי תלמוד בבלי, מסכת סנהדרין, צט, א'
פירוש אפשרי: חוזרים בתשובה נמצאים במיקום רוחני גבוה יותר מזה של הצדיקים הגמורים.
במקום שאין אנשים – היה איש.
בעל המעה הוא בעל הדעה.
שיבוש שכיח של הפתגם: בעל המאה הוא בעל הדעה.
כניראה משום שבזמן התלמוד לכסף קראו מעות

פירוש אפשרי: בעל הממון (ולא עני), הוא זה המשפיע.
ברומא התנהג כרומאי.
פירוש אפשרי: תמיד פעל על פי נורמות המקום בו אתה נמצא.
ברחל בתך הקטנה. ~ יעקב ללבן ספר בראשית, פרק כט, פסוק יח
פירוש: בתנאים ברורים ומפורשים שאינם משתמעים לשתי פנים.
בֵּן חָכָם יְשַׂמַּח אָב, וּבֵן כְּסִיל תּוּגַת אִמּוֹ (מקור : ספר משלי שלמה)
הסבר אפשרי: האֵם סובלת הרבה כדי להביא את הילד לעולם - היא נושאת אותו ברחמה תשעה חודשים, ויולדת אותו בְעֶצֶב. כשהוא יוצא כסיל, היא נזכרת בכל הצער והסבל שעברה, כביכול, לחינם.
לעומתה, תפקידו של האב ביצירת הילד הוא הרבה יותר קל ומהנה, וכשהבן יוצא חכם, האב נזכר בשמחת היצירה.
בְּשׁוּב יְהוָה, שְׁבוּת עַמּוֹ;    יָגֵל יַעֲקֹב, יִשְׂמַח יִשְׂרָאֵל.
מקור: ספר תהילים, פרק יד, פסוק ז
ג
גדול השלום ושנואה המחלוקת.
גדולים עד כף המנעול של דלתו.
גלגל חוזר בעולם.
גדול המצווה ועושה, ממי שאינו מצווה ועושה.
גדיים נעשו תיישים.
גוילין נשרפים ואותיות פורחות.
פירוש אפשרי: הגורל מסתובב, פעם אתה למטה ופעם אתה למעלה
גם מסע של שבעים קילומטר מתחיל בצעד הראשון.
פירוש אפשרי: גם דבר גדול, מתחיל בקטן
מקור: שיבוש של גם מסע של אלף מילין מתחיל בצעד אחד קטן. של לאו דזה
גמל לא רואה את הדבשת שלו.
פירוש אפשרי: אדם לא מסוגל לראות את המומים של עצמו, כשם שגמל לא מסוגל לראות את הדבשת שלו.
ד
דע את עצמך.
דברי חכמים בנחת נשמעים.
דע את האויב.
דגים ואורחים ביום השלישי מסריחים.
דע מה שתשיב לאפיקורס.
דבר אל העצים ואל האבנים.(דומה: דבר אל הקיר)
פירוש: לדבר אל אנשים שלא מקשיבים לך,לא רוצים לשמוע אותך
דברים כדורבנות. ~ מענה חריף ושנון
די לחכימא ברמיזא.
פירוש אפשרי: חכם מבין לבד גם ברמז וללא פירוט ו/או הסבר.
דיברה תורה בלשון בני אדם.
פירוש אפשרי: צורת הסבר במקרא, לחלקים בהם מוצג האל בצורות והתנהגויות אנושיות. (אוכל/ שומע) התורה מפשטת לבני האדם שהאל נשגב מבינתם ומציגה את האל בצורה הקרובה להם ובפעולות המוכרות
דיה לצרה בשעתה.
פירוש אפשרי: אין צורך לדאוג לפני שמתרחשת הצרה, מספיק לדאוג בשעת הצרה, אין צורך לדאוג גם לפני.
פתגם דומה: כשנגיע לגשר נעבור אותו, עוד חזון למועד.
דין פרוטה כדין מאה.
פירוש אפשרי: אם גנבת שקל נחשב לך כמו גנבת מאה שקל
דם סמיך ממים.
פירוש אפשרי: קשרי הדם של המשפחה הם מוצקים יותר מקשרים סתם
דמך לא סמוק מדם חברך.
פירוש אפשרי: כולם שווים. חייך אינך חשובים יותר מחיי חברך
דרך ארץ קדמה לתורה.
פירוש אפשרי: קודם כל צריך להיות בן אדם, ורק לאחר מכן צדיק או בן תורה. דרך ארץ במובן של נימוסים טובים, של האנשים הרגילים והפשוטים.
מקור:תנא דבי אליהו סדר אליהו רבה פרק א ובויקרא רבה בנוסח שונה: כ.ו דורות קדמה דרך ארץ את התורה.
ה
BYpage.jpg
האדם הוא הסגנון.
האמת כבדה על כן נושאיה מועטים.
הצדק צריך גם להראות ולא רק להעשות.
הוצאת לי את המילים מהפה.
הבטחתי אך לא הבטחתי לקיים.
הדשא של השכן תמיד ירוק יותר.
ההגנה הטובה ביותר היא ההתקפה.
ההצגה חייבת להמשך.
ההצגה הטובה בעיר.
הלך החבל אחר הדלי.
הלך היופי ונשאר הדופי.
המזל נוטה חסד למוח מוכן.
המחיר קובע את הלקוח.
המטרה מקדשת את האמצעים.
המלבין פני חברו ברבים - אין לו חלק לעולם הבא.
האומר יברכוך טובים הרי זו דרך מינות.
החיים זה לא פיקניק.
החכם עיניו בראשו.
האמת איננה פחדנית ולא ביישנית.
האמת חותמו של הקדוש ברוך הוא.
ההר הוליד עכבר.
הגולם קם על יוצרו.
פרוש: התמים מתחיל להכיר בתכונותיו הטובות
הגונב מגנב פטור.
פרוש: על פי ההלכה היהודית הגונב מגנב פטור מלשלם כפל, אך חייב להחזיר את הגנבה.
הגיעו מים עד נפש.
פרוש: הגיע הרוע לשיאו, ולא ניתן לסבול יותר את הנעשה.
מקור: ספר תהלים, פרק סט, פסוק ב
הגם שאול בנביאים?
הדג מסריח מהראש. -או- הַדָּג מִן-רֹאש מַעֲלֶה בְּאֹש. (זרח הלוי)
הדרך לגיהנום רצופה בכוונות טובות.
פירוש אפשרי: פתגם ציני, מלגלג על כך שכל מעשה רע שנעשה קדמו לו כוונות טובות ונכונות.
הוא אינו רואה אבל מזלו רואה.
במקור: אף על גב דאינהו לא חזו מזלייהו חזו (בבלי, מגילה, ג עמוד א).
פירוש אפשרי: האדם אינו עושה דבר מיוחד, או אפילו נוהג בטיפשות, אבל יש לו מזל.
הוא יודע לדבר בשבע שפות, אבל לא לחשוב אפילו בשפה אחת.
הוא המקום ואין העולם מקומו.
הוי דן כל האדם לכף זכות.
הוי האומרים לרע טוב ולטוב רע, שמים חושך לאור ואור לחושך, שמים מר למתוק ומתוק למר-ישעיה פרק ה' פס' כ'
הוי זנב לאריות ולא ראש לשועלים. (גמרא, ירושלמי, סנהדרין ד') -או- הוי זנב לאריות ואל תהי ראש לשועלים. ~ משנה, מסכת אבות, פרק ד', משנה טו
פירוש אפשרי: עדיף לאתגר את עצמך ולהיות הגרוע ביותר מאשר להקל על עצמך אבל להיות הטוב ביותר.
הוסיף חטא על פשע.
פירוש אפשרי: תיקן טעות בטעות נוספת.
הוסיף שמן למדורה.
פרוש: הגדיל סכסוך או ריב
הזורעים בדמעה ברינה יקצורו.
פירוש: מי שטורח ועובד יזכה לראות ברכה מעמלו.
מקור: תהלים.
החוט המשלוש לא במהרה ינתק.
החושד בכשרים לוקה בגופו.
פירוש: משהו באדם החושד בדברים חוקיים וכשרים אינו בסדר.
הטוב שבנחשים רצוץ את מוחו.
היהפוך כושי עורו ונמר חברבורותיו?
היכה שאול באלפיו ודוד ברבבותיו.
הכובע בוער על ראש הגנב.
פירוש אפשרי: הפושע תמיד מתגלה.
פירוש אפשרי: הפושע בעצם 'מגלה' את עצמו, בהתנהגות חשודה(כובע בוער).
הכל לפי רוב המעשה.
הכל צפוי והרשות נתונה.
הכלבים נובחים והשיירה עוברת.
פירוש: תן להם לנבוח ותמשיך לעלות מעלה בלי לפחד, כי הם בסך הכול נובחים.
הכתובת הייתה על הקיר.
פירוש: האירועים הרעים שאירעו, היו צפויים מראש.
הלומד ואינו חוזר כזורע ואינו קוצר.
הלך הזרזיר אצל העורב. (הפתגם בשלמותו: לא לחינם הלך הזרזיר אצל העורב.) ~ מצא מין את מינו
המציא את הגלגל מחדש.
פירוש אפשרי: אדם טרח הרבה בכדי לעשות משהו שכבר הומצא וקיים
המשכים קום-שולחנו תמיד מלא(ד. טייב)
פירוש: אדם חרוץ ימצא ברכה בעמלו.
המתחיל במצווה אומרים לו גמור.
הניתוח הצליח - החולה מת.
הסנדלר הולך יחף. -או- כָּל עוֹשֵֹי נַעֲליִם יְחֵפֵי רַגְלָים. (זרח הלוי)
פירוש אפשרי: אדם לא משקיע בתחומו שלו
הסקרנות הרגה את החתול.
העולם לא נברא במאמר אחד.
העיניים ראי הנשמה.
מקור: רשי - העיניים הן ראי לנשמה.
העלה חרס בידו.
פרוש: נכשל, לא הצליח.
הקדים תרופה למכה.
פרוש: מנע את היווצרות הבעיה
הבא להורגך השכם להורגו.
הרצוי אינו מצוי והמצוי אינו רצוי.
הרצחת וגם ירשת?
השוחד יעוור עיני צדיקים.
התפוח לא נופל רחוק מהעץ. -או- קָרוֹב לָעֵץ שוֹכֵב סָרוּחַ בֶּן-תַּפּוּחַ. (זרח הלוי)
פירוש אפשרי: משמעו שהבנים דומים להוריהם
התקן עצמך בפרוזדור בכדי שתכנס לטרקלין.
פירוש אפשרי: חשיבות ההכנה מראש.
פירוש אפשרי: על האדם לקיים תורה ומצות כדי לקבל שכר בעולם הבא. העולם הזה הוא פרוזדור והעולם הבא הוא עולם האמת, הטרקלין.
הפרה נותנת יותר חלב כאשר הרפתן ברפת.
.הצבי ישראל על במותיך חלל. ~ קינת דוד על מות שאול ויהונתן
מקור: ספר שמואל ב, פרק א, פסוק יט
הקול קול יעקב והידים ידי עשו. ~ ספר בראשית, פרק כז, פסוק כב
הקש ששבר את גב הגמל.
השמים הם הגבול.
השקט השלווה והרוגע יעזרו לך ללמוד.
התלמיד עלה על מורו.
פירוש אפשרי : התלמיד הצליח לעשות מעשים רעים יותר או טובים יותר מזה שלימד אותו.
ו
ואהבת לרעך כמוך זה כלל גדול בתורה.
פירוש אפשרי: הדבר האחד שמאחד את רוב פרטי המצוות והוא המטרה שלהם, זה האחווה האנושית.
מקור: רבי עקיבא.
ואידך – זיל גמור.
וַאֲנִי, בְּחַסְדְּךָ בָטַחְתִּי--    יָגֵל לִבִּי, בִּישׁוּעָתֶךָ:
ספר תהילים, פרק יג, פסוק ו
וכשאני לעצמי מה אני?
ויפה שעה אחת קודם.
והדרת פני זקן.
ויקומו המלפפונים ויכו את הגנן. ~ התלמיד החדש והלא מנוסה מלמד את מורהו הבקיא והוותיק (במקור משפת הלדינו סלבנטרון לוס פיפינוס פארה אהאלבאר אל ברהצ'יבאן)
וישמן ישורון ויבעט.
פירוש: ביטוי המתאר כפיות טובה גדולה.
מקור: ספר דברים, פרשת האזינו.
ז
זכה נעשת לו סיים החיים - לא זכה נעשת לו סם המוות(מסכת יומא)

זו תורה וזו שכרה?
פירוש אפשרי: הטלת תמיהה וספק על הגמול החיובי
מקור: מסכת מנחות
זמן אבוד לעולם לא יימצא שנית.
זמן הוא כסף.
זעה חוסכת דם. אך דם לא חוסך זיעה.
פירוש אפשרי: אימונים וסבל מביאים לנצחון וחוסכים מפלה.
ח
חביב אדם שנברא בצלם. מסכת אבות
חושך לא מגרשים במקלות.
חושך שבטו - שונא בנו.
פירוש: מי שאוהב את בניו חייב לבקרם ולהענישם, אחרת הוא שונא אותם (מפני שאינו מחנך אותם)
מקור: ספר משלי, פרק יג, פסוק כד
חטא ושנה נעשה לו כהיתר
חיה ותן לחיות.
חיפש אתונות מצא מלוכה
מקור: מהסיפור בשאול שהלך לחפש את אתונות אביו, נפגש בשמואל והתמנה למלך
חכמים אינם צריכים שמירה.
חלום אחד מששים מנבואה.
חנוך לנער על פי דרכו, גם כי יזקין לא יסור ממנה
ט
טוב ציפור אחת ביד משתיים על העץ.
טובים השניים מן האחד.
טול קורה מבין עיניך.
טחנות הצדק טוחנות לאט.
טוב כלב חי מן האריה המת.
פרוש: עדיף להיות בין החיים ולסבול מאשר למות
טובל ושרץ בידו.
פירוש אפשרי: מתחסד, צבוע
טוב לשבת שניים מלשבת אלמנה.
מקור: מסכת קידושין, מארמית: טב למיטב טן דו מלמיתב ארמלו.
טוב שם משמן טוב.
מקור: קהלת
טמן ידו בצלחת.
פירוש אפשרי: התבטל
טמן מלכודת ונפל בה.
טמן ראשו בחול.
טעים כמו חטא.
פתגם דומה: מים גנובים ימתקו.
טענו בחיטים והודה לו בשעורים.
פירוש אפשרי: ענה שלא ממין הטענה
טרוף טורף : משמע האוכל נאכל בשלמותו, מהר ובתיאבון רב.
מקור:ספר בראשית, פרק לז, פסוק לג : ויכירה ויאמר כתונת בני, חיה רעה אכלתהו; טרוף טורף, יוסף.
י
יגעת ומצאת? תאמין!
יד לוחצת יד.
יד רוחצת יד.
ידו בכל ויד כל בו. ספר בראשית, פרק טז, פסוק יב
פירוש: ידו בכל - לסטים, שודד, גנב, גזלן; יד כל בו - הכל שונאין אותו ומתגרין בו (רשי)
יהא כבוד חברך חביב עליך כשלך.
יְהוָה מֶלֶךְ, עוֹלָם וָעֶד;
מקור: ספר תהילים, פרק י, פסוק טז
יהללך זר ולא פיך.
יודע צדיק נפש בהמתו, ורחמי רשעים אכזרי. ~ ספר משלי, פרק יב, פסוק י
ידע שור קונהו, וחמור אבוס בעליו. ~ ספר ישעיהו, פרק א, פסוק ג
יותר ממה שהעגל רוצה לינוק, הפרה רוצה להניק.
יחס גורר יחס.
פירוש אפשרי: היחס שאתה נותן, אתה תקבל מאוחר יותר.
אלילי פאת מאת.
מקור ערבי- מה שחלף מת
יין ישמח לבב אנוש.
יצא המרצע מן השק.
פירוש אפשרי: האמת יצאה לאור
יצר לב האדם רע מנעוריו.
פירושים אפשרים:
יצר האדם נהפך לרע מרגע שהגיע לגיל בגרות.
בכל אחד יש טוב ורע ולכל יצר יש משניהם.
יקוב הדין את ההר.
יִרְאַת יְהוָה, רֵאשִׁית דָּעַת; חָכְמָה וּמוּסָר, אֱוִילִים בָּזוּ.
מקור ספר משלי, פרק א, פסוק ז
פירוש אפשרי: המקור לחכמה נובע מיראת ה', הכסילים אינם מעריכים את החכמה ואת המוסר שבדבר ה'.
יש לו עור של פיל.
פירוש אפשרי: לא ניתן לפגוע בו או להעליב אותו.
יש ששים ריבוא אותיות לתורה.
יש כלל שאומר שלכל כלל יש יוצא מן הכלל ואם יש כלל שאין לו יוצא מן הכלל אז זהו היוצא מן הכלל של הכלל שאומר שלכל כלל יש יוצא מן הכלל.
ישראל שחטא, אף על פי שחטא ישראל הוא.
כ
כי האדם עץ השדה.
כל אהבה שהיא תלויה בדבר, בטל דבר, בטלה אהבה. ~ מסכת אבות, ה', יט
כבדהו וחשדהו. כצאן לטבח.
כבוד חכמים ינחלו.
כולם שווים בפני החוק.
כל אדם חי לעצמו.
כל אחד והשק שלו.
כל דאלים גבר.
כל הדרכים מובילות לרומא.
פירוש: כל מה שתעשה בסופו של דבר יוביל לאותה התוצאה
כל ההתחלות קשות.
מקור: מכילתא, פרשת יתרו
כל הכועס, הרי הוא כמי שעובד עבודה זרה.
כל הכועס, חכמתו מסתלקת ממנו.
כל הכועס, כל מיני גיהנום שולטים בו. ~ אגרת הרמבן לבנו
כל המוסיף גורע.
כל המציל נפש אחת מישראל, כאילו הציל עולם ומלואו.
כל המרבה, הרי זה משובח.
כל המגדל כלב רע בתוך ביתו מעלה עליו הכתוב כאילו ילדו.
כל המתגאה, הרי הוא כמי שדוחק רגלי שכינה.
כל המתייהר אומר הקבה אין אני והוא יכולים לדור באותו עולם.
כל המתים צדיקים, וכל הכלות יפות.
כל הנחלים זורמים אל הים והים איננו מלא.
כל הפוסל – במומו פוסל.
פרוש:כל אדם המבקר את חברו עושה זאת מתוך פגם שלו
כל הקדוש מחבירו שומם מחבירו.
כל זמן מאיר בתכונתו.
כל זמן שהנר דולק אפשר עוד לתקן.
מקור:ספר תנועת המוסר, בהקשר של רבי ישראל מסלנט
כל ישראל יש להם חלק לעולם הבא.
מקור:מסכת סנהדרין
כל ישראל ערבים זה לזה.
מקור:מסכת שבועות
כל כלב יבוא יומו.
מקור: ערבית - כל כאלב ביג' יומו.
כל מליון דולר התחילו בסנט אחד.
כמים הפנים לפנים כן לב האדם לאדם.
כסף בא וכסף הולך והמקצוע לעולם עומד.
פירוש: כסף עובר מיד ליד, אך הידע המקצועי(המקצוע) תמיד נישאר איתך.
כסף מעוור עיני חכמים.
כשהאריות מזדקנים, באים השועלים ומשחקים להם בזנב. (על זלזול בזקנים)
כשהגלים מתחזקים החזקים מתגלים.
כשהחתול הולך העכברים חוגגים.
כשהתותחים רועמים המוזות שותקות.
כשם שאפשר לקלקל כך אפשר לתקן.
שיבוש, המקור:ליקוטי מוהר.ן, במקור:.אם אתה מאמין שיכולים לקלקל תאמין שיכולים לתקן.
כשנגיע לגשר נחצה אותו.
פתגם דומה: דיה לצרה בשעתה.
פתגם דומה: אל תפשוט את עור הדוב לפני שאתה צד אותו.
כתינוק הבורח מבית הספר.
מקור: ילקוט שמעוני בהעלותך, דה ויהי בנסוע.
ל
לכל מטבע יש שני צדדים.
לא אומרים לאריה: 'פיך מסריח'.
לא בכל יום פורים.
לא הביישן למד ולא הקפדן מלמד.
לא החור גנב אלא העכבר גנב.
לא בוכים על חלב שנשפך.
לא מחליפים סוסים בעליה.
לא מערבים שמחה בשמחה.
לא מדובשך ולא מעוקצך.
לא קונים חתול בשק.
לא תחסום שור בדישו.
לכל דבר יש מחיר.
לך אל הנמלה עצל ראה דרכיה וחכם.
לרתום את העגלה לפני הסוסים.
לכל סיר יש מכסה.
לא לחינם הלך העורב אצל הזרזיר.
לא אלמן ישראל. ~ הכוונה היא שהקדוש ברוך הוא עדיין רואה בעם ישראל עם סגולה (ספר ירמיהו, פרק נא, פסוק ה)
לא דובים ולא יער.
מקור: תלמוד בבלי, מסכת סוטה פרק ט', דף מז, א'
לא הערוד ממית אלא החטא ממית.
לא כל הנוצץ זהב הוא.
פירוש: לא כל דבר הנראה טוב הוא טוב.
לא מאהבת מרדכי אלא משנאת המן.
לא מחליפים סוס מנצח.
פירוש: כאשר ישנו צוות או אדם אשר מצליח במשימתו אין מחליפים אותו.
לא משנאת המן ולא מאהבת מרדכי.
לא ניתנו מצוות אלא לצרף בהן את הבריות.
לא תוהו בראה לשבת יצרה.
לא עלה בידו.
לב קשה כאבן.
להכניס פיל בקוף של מחט.
להצלחה הרבה אבות, הכשלון יתום.
פירוש אפשרי: כאשר ישנה הצלחה כולם רוצים לקחת אחריות עליה, וכאשר נכשלים כולם טוענים שלא היו קשורים לכשלון
לכל צמח יש מלאך שאומר לו גדל.
לכל שבת יש מוצאי שבת ובסופו של כל עליז יש ז'.
פתגם הלקוח מהסלנג הצבאי - בשל קדושת השבת אין מקיימים אימונים ו/או תרגילי סדר ומשמעת במהלך השבת ולכן עם צאת השבת .מתחשבנים. על כל שנעשה במהלכה.
למד לשונך לומר: איני יודע., שמא תתבדה.
למכור קרח לאסקימואים.
פירוש אפשרי: אדם היודע לשווק מוצר באופן כזה שגם מי שאינו צריך מוצר זה יקנה אותו
לעולם יהא אדם רך כקנה, ואל יהא קשה כארז.
פירוש אפשרי: על האדם תמיד להיות וותרן ולא עקשן.
מקור: לעולם יהא אדם רך כקנה, ואל יהא קשה כארז ויהא נוח לרצות וקשה לכעוס. ובשעה שיבקש ממנו החוטא למחול לו, ימחל בלבב שלם ובנפש חפצה. ואפילו חטא לו הרבה והצר לו, לא ייקום ולא ייטור. מסכת תענית כ'.
לעולם יראה אדם חציו זכאי וחציו חייב.
לפני מעשה, חשוב על השלכותיו.
לפעמים האור שבקצה המנהרה הוא הרכבת שבאה לדרוס אותך.
לעולם תהיה דעתו של אדם מעורבת עם הבריות.
לעולם תהיה שמאל דוחה וימין מקרבת.
לפעמים צדק הוא רק כוכב.
לראות את נאפולי ולמות.
לקפל כביסה עם ידיים מלוכלכות
לשון רכה תשבר גרם.
לשחוט תרנגולת המטילה ביצי זהב.
לשקר אין רגליים.פירוש= השקר לא יכול לברוח ממספרו ולכן הוא תמיד יחזור אליו לרעתו.

מ
מעט מן האור, דוחה הרבה מן החושך.
מענה רך, ישיב חימה.
מסימפטיה לא קונים במכולת.
מעולם לא היתה מלחמה טובה או שלום רע.
מאה מיתות ולא קנאה אחת.
מקור:ילקוט שמעוני
מאז שחרב בית המקדש, ניטלה הנבואה מחכמים וניתנה לשוטים.
מקור:מסכת בבא בתרא
מאלף ועד תו.
מקור:מסכת שבת
מבין כמו חמור במרק פירות.
מקור:מיידיש
מדבר, כי אין כח לשתוק.
מדברים על החמור והחמור מופיע.
פירוש: כשמדברים על מישהו ופתאום הוא מופיע.
מה הועילו חכמים בתקנתם?
פרוש: התיקון היה חסר תועלת
מה ששנוא עליך, אל תעשה לחבריך.
מהומה על מאומה.
מה לכהן בבית הקברות?
פירוש - אדם/דבר הנמצא במקום שאינו ראוי לו/שאינו שייך אליו
מה קדם למה? הביצה, או התרנגולת?
מה עניין שמיטה אצל הר סיני?
פירוש - אין קשר בין הדברים
מקור ויקרא: וידבר ה' אל משה בהר סיני... ושבתה הארץ שבת לה'
מה שבא בקלות הולך בקלות.
מה שלא הולך בכוח הולך ביותר כוח ומה שהלא הולך ביותר כוח הולך עם פטיש חמש.
מה שלא הולך בכוח הולך במוח.
מה ששנוא עליך אל תעשה לחברך.
מה שעשתה החכמה עטרה לראשה, עשתה הענוה עקב לסוליתה.
מחיל אל חיל.
מהפח אל הפחת.
פירוש: ממקום גרוע למקום יותר גרוע.
מהרסיך ומחריביך ממך יצאו.
מקור: ישעיה מט,יז
מוות וחיים ביד הלשון.
פירוש אפשרי: מה שיקרה תלוי במה שתגידו.
מוסיף דעת מוסיף מכאוב.
מי שטרח בערב שבת, יאכל בשבת.
מי שישן עם כלבים, קם עם פרעושים.
מי שמביא את המקל חוטף בו מכות.
פתגם דומה: מי שמביא את המקל, מקבל על הראש ראשון.
מי שנכווה ברותחין, נזהר בצוננין.
מילים כדורבנות.
פרוש: לקוח ממשפט מספר מקהלת. דברי חכמים כדרבנות וכמשמרות נטועים כלומר דברים חדים נעוצים בבסיס חזק.
מים גנובים ימתקו. ~ ספר משלי, פרק ט, פסוק יז
פתגם דומה: טעים כמו חטא.
מים רבים לא יוכלו לכבות את האהבה ונהרות לא ישטפוה.
מקור: ספר שיר השירים, פרק ח, פסוק ז
מים שקטים חודרים עמוק.
מקור:מיידיש.
תראו מי שמדבר/ים
פירוש אפשרי: כאשר מישהו אומר לאחרים לעשות משהו והוא בעצמו לא עושה את מה שהוא מבקש מאחרים.
מצא מין את מינו.
מכה שלא כתובה בתורה.
מכר את נשמתו לשטן.
מכר בכורתו בנזיד עדשים.
מלאכת צדיקים נעשית בידיים של אחרים.
מלח הארץ.
פירוש אפשרי: הטוב שבאנשים
ממזר תלמיד חכם קודם לכהן גדול עם הארץ.
מעשה אבות סימן לבנים.
פרוש: מעשיו של האב יכולים להעיד על מעשיו של הבן, מפני שהוא זה המלמד את בנו כיצד להתנהג
מעשיך יקרבוך ומעשיך ירחקוך.
מקור:מסכת עדיות
מִפִּי עוֹלְלִים, וְיֹנְקִים--    יִסַּדְתָּ-עֹז:
מקור: ספר תהילים, פרק ח, פסוק ג* מצא אשה, מצא טוב.
מקור: ספר משלי, פרק יח, פסוק כב
מצוה הבאה לידיך, אל תחמיצנה.
מצפון נקי הוא הכרית הרכה ביותר.
מרוב עצים לא רואים את היער.
מי שקורא את המגילה, הוא שצריך לקיים אותה.
מקור: מסכת בבא מציעא, במקור מובא בארמית .קריינא דאגרתא להוי פרוונקא.
מתוך שלא לשמה בא לשמה.
מתוקה שנת העובד.
נ
נחטף כמו לחמניות טריות.
ניבא ולא ידע מה ניבא.
ניצח בקרב והפסיד במלחמה.
נירו לכם ניר ואל תזרעו אל קוצים.
נאה דורש ונאה מקיים.
מקור:מסכת יבמות
נאחז בקרנות המזבח.
מקור: מלכים א' א 50-51, ב 28
נהירים לו שבילי הרקיע, כשבילי עירו.
מקור: דברי האמורא שמואל על עצמו- נהירין לי שבילי דרקיעא כשבילין דנהרדעא תלמוד בבלי מסכת ברכות
נואם, הוא אדם בעל שטף של מילים וטיפת הגיון.
נותנים לך קח, מכים בך ברח מבטיחים לך תשכח.
נחבא אל הכלים.(שמואל א' ט כב)
מקור:ספר שמואל א' פרק י' פסוק כב על שאול המלך
נכנס יין, יצא סוד.
מקור:מסכת עירובין
פירוש אפשרי: מי שמשתכר מיין, סופו שיפתח את סגור ליבו ויגלה סודות
נכנס לנעליים גדולות.
נכנס מאוזן אחת ויוצא מהשניה.
נכתב בספר החיים.
נכתב בספר של צדיקים גמורים.
נלחם מלחמה אבודה מראש.
נעבור את הגשר כשנגיע אליו.
נעתקו המילים מפיו.
נפל האסימון.
נפש רשע איותה רע.
נפתח ספר ונראה.
במקור בארמית: ניתי ספר ונחזי
נצור לשונך מרע ושפתך מדבר מרמה
נצח ישראל לא ישקר ולא ינחם, כי לא אדם הוא להנחם.
נקעה נפשו. (מאס, לא יכל לסבול יותר)
נְשִֹיאִים וְרוּחַ וְגֶשֶׁם אָיִן
מקור: משלי פרק כה
פירוש: מדבר הרבה ולא עושה כלום.
נתנו לחתול לשמור על השמנת.
פירוש אפשרי: לתת למישהו שרוצה את הדבר לשמור עליו
ס
סייג לחוכמה-שתיקה.
סוף גנב לתליה.
סוף מעשה במחשבה תחילה.
סערה בכוס מים.
פירוש אפשרי: על דבר פשוט מקימים מהומה גדולה
ספרא וסיפא.
סוף טוב הכל טוב.
סוד הגלוי לשניים גלוי לכול.
ע
עבד כי ימלוך.
פירוש: אמירת גנאי על מישהו ממעמד נחות שעלה לגדולה
מקור: ספר משלי, פרק ל, פסוק כב
 עִבְדוּ אֶת-יְהוָה בְּיִרְאָה;    וְגִילוּ, בִּרְעָדָה.
מקור: ספר תהילים, פרק ב, פסוק יא
עבירה גוררת עבירה.
פירוש: מי שחוטא פעם אחת עלול להמשיך לחטוא פעמים רבות
מקור: מסכת אבות(משנה ד, ב)
עד חצי מלכות. ~ המלך אחשוורוש לאסתר המלכה
פרוש: ביטוי המציין שאנו מוכנים למלא במידה רבה מאוד את בקשתו של מישהו היקר לנו
מקור: ספר אסתר, פרק ד, פסוק ג
עדיף להגיד, הייתי חולה מאשר להגיד הייתי עשיר.
מקור: פתגם באידיש
פירוש: אם אני אומר הייתי חולה זא שעכשיו אני בריא, ואם אומר הייתי עשיר זא שעכשיו אני עני
עדיף להיות עני ושמח מאשר להיות עשיר ועצוב.
עדיף כלב חבר מחבר כלב.
עדיף לאבד רגע בחיים מלאבד את החיים ברגע.
עדיף ציפור אחת ביד מאשר שתיים על העץ.
עדיף לשאול ולהיות טיפש לרגע מלא לשאול ולהיות טיפש לנצח.
עוזבים חיי עולם ואוחזים בחיי שעה?
עוף השמים יוליך את הקול.
עושה מעשה זמרי ומבקש שכר כפינחס.
עושר הולך לעושר.
עושר שורה במקום עשירות.
עכבר שוכב על דינרי זהב.
על גופתי [המתה].
על דאטפת אטפוך, וסוף מטיפיך יטופון.
מקור: הלל הזקן, משנה אבות ב',ו'.
תרגום מארמית: על שהרגת הרגוך, וסוף הורגייך יהרגו.
על טעם ועל ריח אין להתווכח.
על ראש הגנב בוער הכובע.
במקור: עַל רֹאש גַּנָב בּוֹרֵח הכּוֹבַע מִתְלַקֵּחַ. (זרח הלוי)
עם ידידים כאלו, מי צריך אויבים.
ענוים ירשו ארץ.
עני חשוב כמת.
עניי עירך קודמים רבי עקיבא - בבא מציעא פרק ה'
עצרו את העולם, אני רוצה לרדת.
עשה דברים למעל פועלם ודבר בהם לשמם.
עשה לך רב וקנה לך חבר.
מקור: מסכת אבות, משנה א, ו
עשה שבתך חול ואל תזדקק לבריות.
מקור:רבי עקיבא. פסחים קיב א'.
עין תחת עין, שן תחת שן, יד תחת יד, רגל תחת רגל. ~ ספר שמות, פרק כא, פסוק כד
עורבא פרח.
 עִם-חָסִיד תִּתְחַסָּד; עִם-גְּבַר תָּמִים, תִּתַּמָּם. כז  עִם-נָבָר תִּתְבָּרָר;    וְעִם-עִקֵּשׁ, תִּתְפַּתָּל.
פ
פיו וליבו שווים.
פה קבור הכלב.
פה מפיק מרגליות.
פיקוח נפש דוחה שבת.
פעם שלישית – גלידה.
פרצה קוראת לגנב.
פשוט נבלות בשוק ואל תצטרך לבריות.
פַסּוּ אֱמוּנִים, מִבְּנֵי אָדָם.
מקור: ספר תהילים, פרק יב, פסוק ב
צ
צרף מעשה למחשבה.
צדיק כתמר יפרח כארז בלבנון ישגה.
צדיק ורע לו רשע וטוב לו.
צדיקים מלאכתם נעשית בידי אחרים.
שיבוש, במקור: בזמן שישראל עושים רצונו של מקום מלאכתם נעשית בידי אחרים - מסכת ברכות
צוחק מי שצוחק אחרון.
צרת רבים חצי נחמה.
מקור: מראה המוסר
צרת רבים נחמת שוטים.
צרת רבים נחמה.
מקור: ספר החינוך
ק
קיבל אצבע וביקש את כל היד.
קדש עצמך במותר לך.
קטנו עבה ממותניהם.
פירוש אפשרי: הוא בעל יכולת הרבה יותר גדולה משל האחרים
קיוה לעשות ענבים ויעש באושים.
קללת רשע ברכה.
קצר וקולע, ארוך וצולע, מברק לא פוגע וכל המוסיף גורע
קשה באימונים, קל בקרב.
פתגם דומה: זעה חוסכת דם
קשוט עצמך ואחר קשוט אחרים.
קשר רשעים, אינו מן המנין.
מקור:מסכת סנהדרין
קר מדיי לצאת מחוץ לעיר. (עממי)
הקנאה מעוורת עיני פיקחים.
ר
רתם את העגלה לפני הסוס.
רשע וטוב לו צדיק ורע לו
ראש לשועלים
פירוש:כינוי למי שנמצא במעמד גבוה בתוך קבוצה שרמתה הכללית אינה גבוהה
רבים מכאובים לרשע והבוטח ב' חסד יסובבנו
רִגְזוּ, וְאַל-תֶּחֱטָאוּ
מקור ספר תהילים, פרק ד, פסוק ה
רד ממדרגתך ושא אשה.
רואה בעבים לא יקצור.
פירוש: אדם המרבה להסס ולתהות לא יוכל להגיע לידי מעשה
רוח ונשיאים וגשם אין.
רומא לא נבנתה ביום אחד.
פירוש אפשרי: אי אפשר לבנות כל דבר ביום אחד
פתגם דומה: גם מסע של שבעים קילומטר מתחיל בצעד הראשון.
רוצה אדם בקב שלו יותר מתשעה קבים של חבירו.
רחוק מהעין, רחוק מהלב.
ריחיים בצווארו ויעסוק בתורה?
רצונו של אדם - כבודו.
רקדן גרוע אומר שהרצפה עקומה
רתן אך אין בו ככלו.
רחילא בתר רחילא אזלה. - מקור תלמוד בבלי
פירוש - הבת הולכת בדרכי האם.
ש

שלח לחמך על פני המים.
שנאה מקלקלת את השורה.
שואל, ואינו יודע מה שאל.
שכל אין קונים בשוק.
שאלת חכם, חצי תשובה.
מקור: ספרו של שלמה אבן גבירול, מבחר פנינים
שבע יפול צדיק, וקם. ~ תהלים
שִׁוִּיתִי יְהוָה לְנֶגְדִּי תָמִיד:    כִּי מִימִינִי, בַּל-אֶמּוֹט.
מקור: ספר תהילים, פרק טז, פסוק ח
שומר פיו ולשונו, שומר מצרות נפשו.
שומר פתאים ה'. ~ תהלים
שינה – אחד מששים ממיתה. ~ מסכת ברכות
שלוחו של אדם, כמותו. ~ מסכת קידושין
שלוחי מצוה, אינם ניזוקים. ~ מסכת סוכה
שלח לחמך על פני המים, כי ברוב הימים תמצאנו. ~ קהלת
שמחת זקנתי בראש חוצות.
פירוש: זה לא מעניין אותי.
שְׁמַע בְּנִי, מוּסַר אָבִיךָ; וְאַל-תִּטֹּשׁ, תּוֹרַת אִמֶּךָ.
מקור ספר משלי, פרק א, פסוק ח
פירוש אפשרי: הקשב להוריך, ולמד את לקחי המוסר והתורה שהם מלמדים אותך
שעון החול אוזל.
ת
תמונה אחת שווה אלף מילים.
תמונה אחת שווה אלף מילים – אלף מילים לא משתוות לרגע אחד.
תענוגות לחוד ועסקים לחוד.
